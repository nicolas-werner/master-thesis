ſy nie me wüſſen den̄ von den ſtetten vnd landen die ſye
offt vn̄ dick bygeſchiffet vn̄ erfaren hatten/ Und als vns
an dem ende der egemelt wynckel eyn krūme erzoͤigt des
landſtaden gegen mittag wurden wür eyns ſolichs für¬
faren vnd ze erkunden was in den ſelben groſſen landen
were/ Und ſchifften alſo nach dem ſtaden by Sechſhun
dert mylen wegs vnd zuͦm dickern̄ mal/ kamen wür vnd
giengen zelande beſprachtē vnd beredten wir vn̄ bewon
ten mit den inwonern̄ vnd lantſlüten der ſelben regionē
vnd wurden guͤtlich vnd bruͤderlich von inen empfangē
vnd blyben etwan dick fünffzehen oder zweintzig tag by
ienen ſtets vn̄ früntlich als liebe geſte mit ynen redende
als du harnach vermercken würſt/ ye doch ſo iſt diſer be
wonten lantſchafft teyl in der krummen ſchnuͦr Dorrida
zona innerthalb der lynien equinoctialem gegē dē hymel
gegent Antarticuſ den ſin anfang hept an im achtē grad
über die equinoctial/ Nach diſem landſſtaden ſchiffeten
wir ſo lang das wir über vnd für fuͦren des Steinbocks
Tropicum vnd funden den gegen ſibengeſtirnigen hy¬
mel den wir nemen den herwagen vnd zuͦ latin polus an
tarticus genampt wirt/ An dem ſelben irem hymels anſe
hung im vmbkreiß oriſon genant den ſelben ieren hymel
funden wir wol fünfftzig graden oder ſtaffel hoͤher/ Wir
waren ouch neher oder daby des Antarticis zirckel by
Sibentzehen graden ſemis/ Was ich da geſehen vnd er¬
kent hab von natur vnd weſen der ſelben litten vnd von
ieren wiſſen vnnd ſytten gelichnikeit vnnd ſchicklikeytt
von fruchtbarkeit des ertrichs vō heilſamikeyt des luffts
Uon geſtalt vnd ſchickung des hymels vnd der hymeli¬
ſchen liben/ Und allermeyſt von den vnbeweglichen ver
hafften ſternen/ der achten ſpere ſo von vnßern vorfaren