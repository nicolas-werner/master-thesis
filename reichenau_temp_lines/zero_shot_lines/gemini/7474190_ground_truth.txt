nie geſehen oder beſchryben ſynd wil ich harnach ſagen/
Darumb am erſten der lütten halb/ So haben wir in dy
ſen landen vnd region funden ſo vil vn̄ ſo groſſe der voͤl¬
cker/ ſcharen vnd lüt/ das die nyeman erzellen moͤcht als
man lißt im Apocalipſi/ Eyn volck ſag ich eyn milt guͤtig
vnd hantwiſyg vnd gand alle nackend beyde weyb vnd
man/ vnd gantz on bedeckung ir lyben an allen enden vn̄
wie Sy vß muͦter lyb kommen alſo gand ſy biß das ſy ge
ſterben/ Den̄ ſy ſind groß von lyb vierſchretig wol geſchi
ckt/ guͦter ſchoͤnen lidmaß vnd geferbt etlicher maß gegē
rotem/ Das ich meyn ienen von der vrſach kommen das
ſy nackend gand vnd von der ſonnen beſcheynen alſo ge¬
ferbt werden/ Sy haben ouch wyt vnd groß harlock vn̄
ſchwartz/ Sy ſind mit irem gang vnd mit ſpyl tribē det¬
tig vnd bering vnd guͤttiger ſchonen anlitten/ Die ſy do
ch inen ſelbs heßlich machen vnd vngeſtalt/ Den̄ ſy borē
inen ſelbs loͤcher in die backen die muntlefftzen vn̄ die na¬
ſen vnd die oren/ Du ſolt ouch nit gedencken das ſoliche
loͤcher kleyn ſyen oder ſy eins alleyn haben den̄ ich etlich
geſehen hab die in iren anlitten alleyn Syben loͤcher der
yegliches ſo groß was das eyn kriechen wol in eyns gan
moͤchte/ Sy verſtoſſen inen ſelbs ſoliche loͤcher mit blawē
ſteynen/ Criſtallen/ Marmor vnd alabaſter/ gar hübſch
vnd ſchon vnd mit wiſſem gebein vnd mit andern̄ dingē
ſo mit künſten vnd koſtlich mit arbeyt gemacht werden
nach ir gewonheyt vnd gebruch/ Und ob du alſo ſeheſt
eyn ſo frembd vngewon ding groſſem ſeltzemen wunder
gliche/ Nemlich eynen menſchē der da hatt in den back
ken alleyn vnnd in den lefftzen Syben ſteyn dera ettlich
in der lenge eyner halben ſpann du wurdeſt nit on groß
verwūderūg ſyn/ Dē ich hab dyck wargenomē vn̄ über
ſchetzt/ dz Siben ſolicher ſteinē an gewicht habē .xvi. lot
A iiii