Alberics Ueſpuccius Laurentio
Petri Franciſci de Medicis vil gruͦß.
N vergangnen tagē hab ich dir ebē wit geſchri¬
ben von miner widerfart von den nüwen lant¬
ſchafften die ich mit Claſſen verſambneter ſchif
fen mit ſchwerem koſten von gebot des Durchlichtigo¬
ſten Künigs von portigal durchſuͦcht haben vnd fundē
Die man mag die Nuwen welt nennen/ So by vnſern̄
vorfarn̄ vettern̄ dauon keyn wiſſen geweſen/ vnd allen dē
die ſolichs hoͤren eyn aller ding nuws ſy/ Sunder ouch
das alle wenung vnßer eltern über trüfft ſo doch der mer
teyl der ſelben ſpricht/ das über die glichmitnechtige ly¬
nien genant Equinoctialis. vn̄ gegē mittag keyn wonūg
d̓ litten ſunder alleyn dz groſ mer inhaltē/ Das ſy nennē
das Attlandiſch mer/ Und ob yemand der ſelbē wonun
gen daſelbs ſyn geredt ſo habē ſy doch vß vil ſachen das
da wonhafftig land vnd ertrich ſy widerredt/ Aber dz ſo
lich ir wenen falſch vn̄ der worheit widerig ſy in alle weg
hat diß mindeſte ſchiffung bewyßt/ So ich in den ſelben
gegnūgen gegen mittag menſchliche inwonung funden
hab mit vil volcks vnd vil thieren bewert/ den̄ vnſer euro
pa oder Aſiam oder Affricam/ vnnd ſo vil me geſunden
temperierten lufft ſchon vnd luter me vnd luſtiger denn
in eynicher andern lantſchafft die wir wiſſen/ Als du har
nach ſehen vnd verſtan würſt ſo ich kurtz die obern̄ ding
beſchriben vnd die ding ſo vermerckens vnd gedechtniß
aller würdigeſt vn̄ von mir geſehen oder gehoͤrt in dißer
nüwen welt ſind/ Als harnach gezeygt würt.