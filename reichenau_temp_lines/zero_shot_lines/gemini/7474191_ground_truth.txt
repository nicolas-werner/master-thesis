über vnd on das in yeglichen oren die mit dryen loͤchern
durch ſtochen ſynd ſy noch ander ſteyn tragen die in rin
gen hangen vn̄ diß wiſe vnd ſytten iſt allein der mannē/
Den̄ die frowen zerſtechen innen ſelbs ir antlitz nit alſo
mit loͤcherung den alleyn die oren/ Eyn ander ſyt vnd
wyße iſt ouch vnder vnd by ienen gnuͦg abwyſig vn̄ wi¬
der alle menſchliche glaubung/ Das ir frowen die eben
geluſtig vnd geilgirig ſynd/ vnd ieren mannen machen
das ienen ir büch geſchwellen in ſollicher über meſtung
das ſy/ vngeſtalt vn̄ ſmechlich erſthynen vnd dz tuͦnd ſy
mit ettwas fündē vn̄ gnagung ettlicher gifftigen thierē/
Und von ſolicher ſach geſchicht das ierer vil ir gemecht
verlieren die ienen von mangels wegen der artznye fulē
vnd bliben on gemech/ Si haben keyn tuͦch noch teckinē
weder lynis noch baumwollins/ Denn ſy des nit bedoͤrf
fen vnd haben keyn eygen guͦt/ Sunder alle ding ſind in
nen gemein/ Si lebē ſamenhafft on künig on gebieter vn̄
iſt ir yeglicher im ſelbs herr/ So vil wiber nemen ſy ſo
vil ſy woͤllen/ vnd d̓ ſun mit der muͦter vn̄ der bruͦder mit
der ſchweſter vnd der erſt mit der erſten vnd der begeg¬
ner mit der begegneten veruneynigen ſich/ Als dick als
ſy woͤllen ſcheiden ſy die vermehletig ee/ vnd halten in ſo
lichem gantz keyn ordnung/ Darumb habē ſy keynen tē¬
pel vnd halten keyn geſatzt vnd ſind nit abgetere/ Was
ſol ich me ſagē Sy leben nach der natur das ſy wol epi¬
curi/ buchfüller genāt werden moͤgen den̄ ſenici/ By inē
ſind keyn koufflit noch kouffguͦt/ Die ſcharē des volcks
haben ouch kriege/ vnd on kunſt on ordnung/ Ir elteren̄
mit yren reten̄ vnnd gebotten vnder byegen die iungen
zuͦ thuͦn was ſy woͤllen vnd rüſten ſie zuͦ ſtryttē in ſolichē
Sy eynandern̄ gruſelich ze tod ſlaen vn̄ welche ſye alſo
im krieg vnd ſtritt fahen die fuͦren ſy hyn mit das ſye die
by leben ſunder inen ſelbs behalten das ſy da von metzi¬