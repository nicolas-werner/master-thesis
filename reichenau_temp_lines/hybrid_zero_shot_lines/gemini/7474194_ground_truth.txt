cht bringen am koſten vnnd geſmackt lieplich vnd luͦſtli¬
ch vnd den menſchlichen liben nützlich vn̄ komlich/ Da
gegen ouch ſind etlich anders weſens vnnd keyn fruchtt
ſynd vnſeran früchten vnd opß gleich/ Da wachßen ou¬
ch über alle zal vil vnd mengerley krüter geſtalten vnd
wurtzen vß denen ſy brot machen/ vnd die aller beſten ge
muͤſe haben ſy vnnd vil ſamen diſen vnſern ſamen gantz
vnglich/ Da ſind ouch keynerley metallen vnd geſchmid
den̄ allein gold da vō diß region vn̄ land überflieſſen wie
wol wir des nützit mit vnß namen/ In dißer erſten vnſer
ſchiffart/ Und das ſagen vnß die inwonere vnd ſprachē
das in der mittliſten gegne diſes lands große volle ſie deſ
goldes vnd von ienen verachtet vnnd für nicht geſchetzt
werde/ Sye überflüſſig von edelem geſteyn/ Marga¬
eiten/ Als ich dyr vor me geſchryben hab/ Wenn ich
wolt alle vnnd yegliche ding erzellen dye da ſynd vnd
von den on zall mengerley thieren geſchlecht vnnd der
ſelben vile/ Das were eyn ding gar zelang vnd on maß
Und ſlechtliche glaub ich das vnßer plimus dem tuſent¬
teyl nit zuͦkomen ſye/ Des volcks der Sitkuſten vnd der
andern voͤgelen vnnd der thyeren die in den ſelben lan¬
den ſynd Mit ſo mengerley vnderſcheydt der antlitten
vnd frouwen das der volkomneſten lyt Maler kunſt ver
rumpt Meiſter Pollicletus die abzemalē erlygen müſte
Da ſynd alle boum guͦtds vnnd wolgeſchmackes vnd
bryngen alle ettwas oͤls oder ſolicher füchtigkeyt/ Wen̄
ir krafft vnnd eygenſchafft vnnß bekant were zwifelen
ich nit den das ſye der menſchen lyben zuͦ artzenye groſ
ſer heylung ſyn ſolten/ Unnd on zwyfel halt ich ob der
Irdyſch Paradyß vff erttrich das der nitt ferr vonn
dyßer lanttſchaffte ſye/ So ir gelegenheyt als ich vor