geile vn̄ begirig ſind/ ſo legten ſy alle zucht vnd ſcham vō
in zuͦ volbringung boͤſer dingen/ Sy leben wol hundertt
vn̄ fünffzig iar vnd werden ſelten kranck/ Und ob ſy et¬
wen in kranckheit fallen ſo heilen ſy ſich ſelbs mit ettlithē
wurtzen der kreüter/ Diß ſind die fürmercklichſten ding
die ich by innen geſehen vnd erkant hab/ Der lufft iſt an
dem ende gar geſund vnd wol temperieret vn̄ guͦt/ Und
ſo vil ich vß yrem ſagē verſton kond vnd erkennen mocht
ſo iſt an dem ende nyemer keyn peſtlentz oder eyniche ſie
chung die von boͤſem lufft kumpt/ Und wo ſy nit vō fre¬
felem getzwungenē tod ſterben ſo leben ſy by langē zyten
Ich mein das an dē ende alzeit die mittegigē wynd weyē
vnd vorab allermeyſt den wir nennen etwan der inen al¬
ſo iſt wie vnß der mittenechtig wind genāt. Aquilo / Sy
ſind künſtrich mit viſchen vnd viſchfahen/ Und daſſelb
mer iſt voͤllig vnd von vil viſchen vnnd von allen vnd al¬
lerley viſchen überflüſſig/ Da ſynd nit ieger vn̄ ich mein
ſo da ſynd vil wilder waldthieren geſchlecht vnd beſund̓
lowen vnd beren vnd on zall vil ſchlangen vnd anderer
gruſelichen vnd vngeſtalten dieren/ Dar zu vnd als an
denen enden lang vnd breyt weld vnnd baum über alle
maß groß vnd ſo ſy nackend ſynd gethuͤren ſy ſich ſolich
er dingen nit vnder ſtan on waffen/ Das ertrich diſer
landen vnnd region iſt faſt fruchtbar vnd luſtiger an¬
ſehung vnd von vil bergen vnd Buͦhelen vnd on zall vil
Theler vnnd mit faſt groſſen flieſſenden waſſeren/ über
flüſſig/ Und von guͦten heylſamē brunnen gefuchtet vn̄
mit groſſen breytten welden vnnd dick die kum̄ vnnd
ſchwarlich moͤgen durchgangen werden vnnd die von
allerley willden thyeren vnderſcheid voll vnd überſetzt/
Da wachßen ſelbs on alle der lüten zuͦthon vnd arbeytt
die aller groͤſten boum/ Und vnder den ſelben vil die frü