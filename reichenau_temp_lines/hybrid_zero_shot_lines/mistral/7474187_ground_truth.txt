cher verderbung ſchiffbruchē was liplicher vnfuͦrē wyr
gelitten habē/ Und mit was angſtē vnſers gemuͤtes wir
gearbeit habē/ mein ich/ gib ich denen ze bedenckē die vß
vil dingen erfarūg wol wiſſen/ waſda ſie vngewiſſe ding
ſuͦchen/ vnnd nit wiſſen ob die ſien zuͦ erfaren/ Und das
ich mit eynem wort alle ding begriffe/ ſolt du wiſſen das
in Sechtzig tagen vnnd ſiben tagen die wir ſchiffeten
vier vnd viertzig tag on vnderlaß an einander gehept ha
ben mit regen tonnern vnd blitzgen ſo gar finſter dz wir
weder Sonnē im tag noch liechtē hymel in der nacht nie
geſehen haben/ Da von ſo geſchach dz vns ſolicher groſ¬
ſer ſchrecken infiel dz wir gar nach alle hoffnung vnſers
lebens hinwurffen/ In ſoͤlichen angſten dennoch vn̄ ſo
wüetungen des mers vnnd des hymels gefiel dem hoch
ſten gott vns ze zoigen ingewont ertrich vnnd nüw lant
ſchafften vnd ein vnbekante welt/ Das wir nach der ſel¬
ben bſehung mit ſo groſſen freiden durchgoſſen ſynd als
yemant wol bedencken mag/ wie gewonlich denen geſchi
cht die vß vil mengerley betrüpnüßen vnd vnfal vnd vß
widerſpeningen glück verheilet vnd funden/ vn̄ eruolgt
haben/ Alſo an dē Sibenden tag des monats Ouguſten
Thuſent finffhūdert vn̄ ein ior/ In d̓ gemeltē lātſchafftē
ſtaden vnd zuͦlendung wurffen wir die encker in/ got vn
ſerm herren lobſagendt mit hochzierlicher byt vnd gebet
vnd mit geſang eyner zierlichen meß/ Da erkanten wir
das land vnd ertrich nit ein inſel ſin/ ſunder ein ingewōt
land denn ſich ſoͤlichs ſtrackt mit faſt langen ſtaden nitt
mit vmbzuͦgonen die da vmbgiengen vnd voll iſt on zall
vil inwonender lüten denn wir dar ingefunden habē on
zal vil voͤlcker vnd lüt vnd aller wald thieren geſchlecht
ſo man in/ vnſern landen fyndt/ vnnd vil ander ding ſo
vor von vnß nie geſehen ſynd von den ſelben allen were
gar vil vnd lang ze ſagen/ Groſſe genad vnd barmhertzi