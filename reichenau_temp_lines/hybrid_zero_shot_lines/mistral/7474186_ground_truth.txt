It glucklicher fart Am vier
zehenden tag des monats Mayen/ Tu¬
ſent fünffhūdert eyn Iars/ ſchieden wir
von Oliſpppo nach gebott des obgenan¬
ten künigs mit dryen ſchiffen zuͦ erſuͦchē
nuwe land gegen Auſter/ vnd tzweintzig
Monet on vnderlaß fuͦren wir gegen mittag der ſelben
ſchiffung. vnd fart ordnung vnd wiſe iſt alſo/ Diſe ſchif
fung iſt geweſen durch die fortunaten Inſalen/ vor ziten
alſo genant/ Aber zuͦ dyſen werden ſy genant die inſulen
magne canarie/ der groſſen Canarie/ die da ſindt im drit
ten Clima der ſibenfaltigē vßteilung der welt vnd am an
ſtoß vnd gegē der wonhafftigē landen der ſonnē nyder¬
gangs/ Dannen durch das groß mer Occeanū dē gātzē
ſtaden affricum vn̄ eyn teil der Moͤren lands durchren̄t
biß zuͦ den hochbergen der Moren ſo alſo von Ptolomeo
genēpt wirt/ Das zuͦ dißen zeitē von den vnſern dz grün̄
houpt genempt wirt/ vn̄ von den Morē beſeglitte/ vnd
die ſelbe lantſchafft Mandinglia vierzehē gradus innert
der krummen ſchnuͦr genāt Torrida zona/ von der lyniē
equinoctiali gegen Mitternacht die von ſchwartzen lü¬
ten vnd voͤlckern bewōt wirt/ da ſelbs nach raſtung vn̄
widerlabung vnſer krafft vnnd nottürfftiger dingen zuͦ
vnſer ſchiffung/ huͦben wir die encker vff vn̄ zertan̄tē die
ſegel in winde vnd in vnſern weg durch das allerwildeſt
groß mere Occeanum/ vnd fuͦrē gegen dem wider sibēge
ſtirn gen Ancarticies/ ein wenig gegē der Sonnē nyder
gang wandten wir durch den wynd genant vulturnus
vnd von dem tag als wir abſchieden von dē gemelten ho
chgebürg zwen Monet vn̄ drig tag ſchyfften wir ee das
vnß land oder ertrich ze ſehen ward/ Was wir aber in ſo
licher willde des Mers/ gelitten haben/ vnd was ſorgkli¬
A ii